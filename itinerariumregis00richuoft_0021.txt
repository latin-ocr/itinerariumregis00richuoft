 

'ITINERARIUM REGIS RICARDI 17

praedictum est, matrem suam cum memorata puella jam
acceperat eo venturam. Igitur postquam regem Franciae
transfretaturum dimiserat in pace, ultra Farum transvectus
est usque ad civitatem Risam, ubi didicerat reginam
matrem suam esse cum Berengaria, quas cum summo
gaudio gratanter suscipiens, secum deduxit ad Messanam,
ubi faeta aliquanta mora, matrem reginam dimisit abire, et
regni sui rogavit habere custodiam.

Richard sets Sail from Sicily.

REX praeparatis omnibus itineri necessariis, regem Franciae
subsequi quam potuit expeditius ex— condicto properavit.
Classi itaque deducendae et custodiendae prae-
R &ughwm posito Roberto de Torneham‚ sponsam suam
⁸ ⁵ ⁶ praefatam, cum sorore sua vidua, olim Siciliae
regina, praemisit prima fronte in navibus quas vulgo
dicunt Dromones, versus orientem recto navigantes re-
spectu. Deputaverat etiam eisdem mulieribus aliquot
milites ad solatium et tutelam, et obsequentium turbam
copiosam. Sunt autem hujusmodi generis naves ex sui
gravitate caeteris pigriores, fabrica firmiori. Galearum
vero multitudo perseverabat immobilis, donec rex pransus,
propter contingentes importunitates, cum omni exercitu
valedicens indigenis processurus ascenderet. Qui cum se
ventis prosperis committeret, et fluctibus marinia omnis
illa navium multitudo ad prodeundum expedita crebris
remigantium impulsibus promovetur in pelagus.

